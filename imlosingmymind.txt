Hogyan befolyásolja a légkondicionáló és egyéb kényelmi funkciók az üzemanyag-fogyasztást?

-A légkondicionálás, valamint az ülésfűtés és egyéb extra funkciók sok plusz energiát fogyasztanak, így növelik  az üzemanyag-fogyasztást. Ezeket mérsékelten és csak akkor érdemes használni, ha valóban szükség van rájuk.
-A szennyezett utastérszűrő miatt az autó légkondícionáló berendezése nem működhet megfelelően, emellett lényegesen több  energiát használhat fel az elvárt teljesítmény eléréséhez.

Tankolás

-Az elmúlt években a benzinkutak az üzemanyagok egész sorát kínálják, de melyik a megfelelő az Ön autója számára? Sok  országban ma már nagyobb arányban adnak etanolt a benzinmotorok üzemanyagához (pl. E10 10%-os etanollal). Tankoláskor  ügyeljünk a jármű gyártójának ajánlására.

-Egyes üzemanyagok valamivel olcsóbbak, ugyanakkor használatukkal az üzemanyag-fogyasztás enyhe növekedéséhez vezethet.  Így a tényleges megtakarítás általában elenyésző. Ennek az ellenkezője igaz az egyre gyakrabban kínált "prémium  üzemanyagokra" a dízel vagy benzin gépjárművek esetében; bár ezek az üzemanyagok alacsonyabb fogyasztást eredményeznek  (általában egyszámjegyű százalékos érték), lényegesen drágábbak.

Melyik motorolaj segít üzemanyag-megtakarításban?

-Mindig vegye figyelembe a gyártó ajánlásait, melyeket megtalál autója kezelési útmutatújában. A speciális, nagy  kenőképességű olajok használata pozitív hatással lehet az üzemanyag-fogyasztásra. Ezek teljesen szintetikus motorolajok,  amelyek alacsonyabb viszkozitásúak. Ez a kenőanyag jobb eloszlását eredményezi a motorban, ami hozzájárul az üzemanyag- megtakarításhoz. Bár a magas kenőképességű olajok valamivel drágábbak, mint a hagyományos olajok, körülbelül 5%-os  üzemanyag-megtakarítást tesznek lehetővé – amiért környezete is hálás lesz.

Extra súly

-A járműben található felesleges tárgyak hamar összegyűlhetnek, együttes súlyuk pedig több kilót is kitehet, amit minden  utazás alkalmával magunkal vissznük. Ez megnövekedett üzemanyag-fogyasztáshoz vezethet. Érdemes feltennünk magunknak a  kérdést mi az, amire tényleg szükségünk van egy utazás során? A tetőbox és kerékpártárolók jelentősen növelhetik a jármű  üzemanyag-fogyasztását. Még egy üres tetőcsomagtartó is akár 20 százalékkal növelheti a fogyasztást.